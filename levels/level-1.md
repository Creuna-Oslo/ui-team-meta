# Brukergrensesnittutvikler, nivå 1

## Tittel

Brukergrensesnittutvikler / User Interface Developer

## Beskrivelse

Den ansatte skal som regel jobbe i prosjekt sammen med én eller flere andre brukergrensesnittutviklere, og skal få hjelp og veiledning fra disse.

Det forventes deltagelse i planlegging og gjennomføring av utvikling av gjenbrukbare enkeltkomponenter og komponentsystemer.

## Erfaring

Relevant utdannelse på bachelornivå med svært gode resultater

Kortere relevant erfaring fra prosjektoppgaver, deltidsjobber, egne prosjekter e.l.

_eller_

Relevant erfaring fra forrige nivå

## Faglig kompetanse

Grunnleggende forståelse for, og erfaring med kildekodehåndteringsverktøy som Git, SVN, Mercurial e.l.

- Må kunne bruke de mest vanlige kommandoene og vite hva de gjør (f.eks. `git [clone, checkout, branch, commit, push, pull, merge, rebase]`)

Grunnleggende forståelse for verktøy og systemer i bruk i produksjonsprosessen (bygging, testing, deployment, hosting), f.eks. Webpack, Babel, Sass, PostCSS, Chimp, Travis, Azure.

- Må kunne forklare hva en produksjonsprosess består av og hvorfor hver del gir verdi (eller ikke)

God kompetanse i relevante språk, bibliotek og rammeverk (React, Sass osv.)

- Må kunne lage funksjonalitet/komponenter og beskrive hvordan disse fungerer

Grunnleggende forståelse for metodikk som Scrum, Kanban o.l.

- Må kunne argumentere for hvorfor en definert prosess er viktig å ha (eller ikke)
- Må kunne beskrive rollene i en definert prosess
